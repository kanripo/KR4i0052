# -*- mode: mandoku-view; -*-
#+TITLE: 頤山詩話
#+DATE: 2015-08-25 00:46:09.148316
#+PROPERTY: ID KR4i0052
#+PROPERTY: BASEEDITION WYG    
#+PROPERTY: JUAN 提要
<pb:KR4i0052_WYG_000-1a>¶
欽定四庫全書　　　　　集部九¶
　頤山詩話　　　　　　　詩文評類¶
　　提要¶
　　　　(臣/)等謹案頤山詩話一巻明安磐撰磐字公¶
　　　　石頤山其號也嘉定州人𢎞治乙丑進士官¶
　　　　至兵科給事中其論詩以嚴羽為宗其中如¶
　　　　以海棠為杜甫母名尚沿小説之譌又以朝¶
　　　　扣富兒門四句譏杜甫致君堯舜之妄亦失¶
<pb:KR4i0052_WYG_000-1b>¶
　　　　之於固所載譏陳循詩嘲裁傳奉官詩亦皆¶
　　　　近乎小説無關詩法至其議莊㫤溪邊鳥共¶
　　　　天機語杖上梅挑太極行句論梅堯臣歌欲¶
　　　　論長恨人將問少君句及排周紫芝論林逋¶
　　　　梅詩則固詩家公論也磐亦工於吟咏王士¶
　　　　禎池北偶談嘗載其數篇頗婉約可誦是書¶
　　　　明史藝文志作二巻此本僅一巻而首尾完¶
　　　　具殆史偶誤歟乾隆四十六年五月恭校上¶
<pb:KR4i0052_WYG_000-2a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4i0052_WYG_000-3a>¶
頥山詩話原序¶
頥山老農曰夫詩言志詩話又以論詩也故詩難而論¶
詩又難也夫作者皆稟靈含異各充其極縟㫖綺文情¶
變氣殊故以淺涉者不能深以泛獵者不能得以已見¶
者不能該以辭類者不能達意詭於本指鑒左于微向¶
其於標能振芳益逺哉夫立標以示表也啟鑰以開户¶
也世之論詩者低昂衆製商㩁前藻乃復繼之曰予嘗¶
擬之云又曰予嘗有詩云此何以稱焉競長呈伎激賞¶
<pb:KR4i0052_WYG_000-3b>¶
邀聲此與夫耀色者何異焉林居多暇喜與學士大夫¶
談談又多詩學士大夫退輒錄之稍有得焉定其初見¶
或進焉畢其說他日倘庶幾哉将論詩者之所不廢也¶
嘉靖戊子秋九月朔日頥山老農書¶
　¶
　¶
　¶
　頤山詩話原序¶
